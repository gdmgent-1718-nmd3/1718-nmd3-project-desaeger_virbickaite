---
layout   : default
permalink: design/smartphone-app/gebruikerstests/
published: true
# Custom Page Variables
# ─────────────────────
title: Gebruikerstests
---

Digital Prototype
-----------------

![Test](https://i.imgur.com/p5xbCma.png){: .img}

### Auguste, 11 jaar
- Als eerste persoon hebben we voor Daniele haar zus gekozen, Auguste. Zij is 11 jaar, gaat nog naar de lagere school en haar profiel komt overeen met die van Lotte.

We tonen het digitale prototype aan de zus van Daniele. Ze vraagt zich af of dit het uiteindelijke resultaat zal zijn, mits er geen kleurgebruik is. De smartphone app ziet er grotendeels hetzelfde uit als de smartwatch app, dus ze weet al hoe het werkt. Dit is goed, want dan gaan de andere kinderen die de app effectief zullen gebruiken er ook snel mee weg zijn. Ze vindt de manier waarop de schermen van pagina verschuiven maar een beetje saai. Daarom hebben we ook beslist om het wat dynamischer te maken. Ze mist wel wat beelden in de app, dit zouden we eventueel kunnen oplossen door bij de extra info van de vragen ook beelden te zetten. Ze vraagt zich ook wel af waarom alle tekst in een kadertje staat en niet gewoon op de achtergrond. Dit komt doordat het kadertje een witte kleur zal krijgen, terwijl de achtergrond gekleurd zal zijn met een transparante achtergrond.

We tonen op het einde ook de visual designs, Auguste is helemaal weg van het kleurgebruik en had graag gewild dat er al meer vragen opgesteld waren, want ze vindt het zelf leuk om de vragen op te lossen.

### Leonie, 24 jaar
- Leonie is een vriendin van Daniele die leerkracht is op de lagere school van haar zus, Auguste. Leonie past deels bij het profiel van Bert, omdat ze beide leerkracht lager onderwijs zijn.

We tonen het digitale prototype van de app ook aan Leonie. Zij is meteen enthousiast over het design. Ze is blij dat het ook hier vrij strak is zonder al te veel onnodige pagina's want het is en blijft de bedoeling dat de kinderen rondom zich kijken in een museum en niet de hele tijd op de gsm zitten. Bij het vorig prototype had ze het niet opgemerkt, maar deze keer ziet ze wel dat het ook mogelijk is om alle kinderen te contacteren via de app om hun zo tot bij zich te roepen. Wat haar wel ook opvalt is dat het zaalplan vrij klein is en moeilijk zichtbaar. Daarom hebben we ook besloten dat als je op het plannetje drukt, dat je dan een vergrootte versie krijgt waar je door kan scrollen. Dit is inderdaad beter zichtbaar.

We tonen op het einde ook de visual designs aan Leonie. Ze is aangenaam verrast door de kleuren en vindt dat de schaduwen meer diepte geven aan het design.


## <a href="https://xd.adobe.com/view/14c3e1d3-2571-45ce-4667-d253319c3071-62f2/?hints=off" target="_blank">Digitaal prototype</a>
<br>
